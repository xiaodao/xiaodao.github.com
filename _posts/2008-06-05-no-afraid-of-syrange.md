---
layout: post
title: 吾女贪睡乎？痛觉神经迟钝乎？
category: 宝宝成长
tags: [李欣娜]
---
昨日归家，妻告吾女儿之奇事：

是日，当注射乙肝疫苗。临行前，妻与妻母取轻被重重包裹，未待出门，娜已于臂弯沉沉睡去。行至卫生所，犹未醒来。周围孩童十余人，每每打针时，尽皆哭天抢地，一时人不忍闻，而娜沉酣梦乡如故。

乃至娜，恐梦中受惊，故欲醒之。放于小床之上，捏其鼻，挠其脚心，拍其背，终无用。依稀笑意溢于嘴角，而不自觉也。

医亦无奈，取针，探药，入肉。曰，“当醒矣”。其犹未觉。医缓缓注药，曰，“此番当醒矣。”其仍双眼紧闭，毫无觉痛之相。围观者已忍俊不禁。

唯拔针时，娜轻呼一声，众人云，“终醒矣。”然旋即睡去，竟无二声。

与其母何其相似欤！